<html>
    <head>
        <title>Оппенгеймер</title>
        <meta charset="UTF-8">
        <link rel="stylesheet" type="text/css" href="style.css">
    </head>
    <body>

    <div class="main ">

    <div class="header ">
        <h1>
            Оппенгеймер
        </h1>

        <h2>
                Драма/Трилер
        <h2>
    </div>
          
        
    <div class="image1">
         <img src="images/poster2.jpg" class="image1">
    </div>

        
    <div class= "container">
      <h3>Сюжет</h3>
        <p>
            Фільм знято на основі біографічної книги "Американський Прометей: Тріумф і трагедія Дж. Роберта Оппенгеймера", написаної Каєм Бердом і Мартіном Дж. Шервіном та випущеної 2005 року. У 2006 році книга була нагороджена Пулітцерівською премією. Це перший біографічний фільм у кар'єрі Нолана.
            Оскільки це фільм-біографія, у принципі, жодної інтриги щодо сюжету тут немає. І, тим не менш, Нолану вдалося здивувати глядача подачею. Нолан не став робити черговий тригодинний занудний байопік "від початку до кінця", а натомість вдався до свого улюбленого прийому з нелінійною розповіддю. 
        </p> 
         <p>   
             З одного боку, фільм розповідає про кар'єру Оппенгеймера - від його навчання в Кембриджі та викладання в Європі до роботи над програмою розроблення ядерної зброї в США під назвою "Мангеттенський проєкт", безпосередньо випробування ядерної бомби й усвідомлення того, що він накоїв. З іншого боку, фільм зачіпає його особисте - Оппенгеймер мав доволі складний характер, і в ньому водночас уживалися типовий замкнений вчений і завсідник лівацьких тусовок та бабій. Його шлюб був далекий від ідеалу, він навряд чи був добрим батьком, а ще він умів наживати собі ворогів.
        </p>
        <p>
             Власне, стосунки з одним із таких ворогів і вилилися в надзвичайно вдале обрамлення фільму у вигляді судової драми. По ходу сюжету глядач постійно переноситься до маленької кімнатки, в якій закрита урядова комісія має визначити, чи не є Оппенгеймер, якого ще кілька років тому вся Америка піднесла ледь не до статусу бога, шпигуном Радянського Союзу - саме в цей період у США було антикомуністичне загострення, коли вороги держави ввижалися усюди. Сталося це з легкої подачі бізнесмена і політика Льюїса Штрауса, якого за кілька років до цього Оппенгеймер публічно принизив. Штраус розробив майже ідеальний план "холодної помсти", який позбавив Оппенгеймера його статусу, впливу і роботи майже до кінця його життя.
        </p>
        <p>
             При цьому "Оппенгеймер", зокрема через візуальну складову, несе потужний антиядерний меседж, даючи зрозуміти, що, використавши ядерну бомбу проти Хіросіми та Нагасакі, американці не стільки завершили Другу світову війну, скільки запустили нову - спровокована цим гонка озброєнь згодом вилилася в те, що ми маємо сьогодні, майже 80 років по тому: реально існуючу загрозу ядерної війни та надпотужну зброю в руках людей.
        </p>    
     </div >

    <div class="image2">
        <img src="images/op.jpg" class="image2" >
        <figcaption> Кадр із фільму "Оппенгеймер" </figcaption>
    </div>

        
    <div class="container">

       <h3> Хто в головних ролях</h3>
        <p>
            Звичайно, як зазвичай і буває у фільмах Нолана, чимала заслуга за успіх фільму лежить на акторах, яких режисер відбирає з особливою ретельністю. І хоча зазвичай він дуже постійний у своїх вподобаннях, тож безліч акторів кочують у нього з одного фільму в інший, цього разу він отримав більше нових імен, у той час як з попередніх робіт з'явилося не так багато акторів.

        </p>
        <p>
            Утім, на головну роль Нолан таки обрав свого давнього улюбленця - <b>ірландського актора Кілліана Мерфі</b>, якого наш глядач найбільше знає за серіалом "Гострі картузи" (а ми ж любимо його за більш ранні роботи на кшталт "28 днів потому", "Пекло" і "Сніданок на Плутоні"). При цьому до цього Мерфі з'являвся у Нолана лише на другорядних ролях. Так, він зіграв доктора Джонатана Крейна в ноланівській трилогії про Бетмена "Темний лицар", а також у фільмах "Початок" і "Дюнкерк". Цього ж разу Нолан вирішив використати талант Мерфі на повну! І те, як актор перевтілився у свого персонажа, заслуговує принаймні на номінацію на "Оскар". Для цієї ролі актор помітно схуд, при цьому зумівши чудово зобразити Оппенгеймера на різних етапах його життя - від студентства до старості.
            "Сценарій "Оппенгеймера" потребував величезного акторського складу, щоб зіграти десятки персонажів, які змінили світ у 20-му столітті. Кілліан Мерфі, який зіграв Роберта Оппенгеймера, був центральною фігурою фільму. Однак я розумів, що Кілліану поруч будуть потрібні актори, які могли б кинути йому виклик. В історії з такою кількістю різних облич кожен із героїв мав мати свою особливість і викликати довіру в глядачів, коли ті споглядатимуть на них із великих екранів. Тому для цієї місії нам вдалося зібрати феноменальний каст", - розповів Крістофер Нолан у відеоролику про зйомки фільму.
        </p>
        <p>
            Дуже приємно здивував <b>Роберт Дауні-молодший</b> - ми вже навіть призабули, що він може грати когось іще крім Тоні Старка! Він був справді дуже переконливий у ролі підлого маніпулятора з маніакальною жагою влади Льюїса Штрауса, який заради банальної помсти вирішив знищити Оппенгеймера.
        <p>
            Також важливе місце в сюжеті фільму зіграли головні жінки в житті вченого - його дружина Кітті з нестримним потягом до алкоголю і гострим небажанням виховувати дітей, а також коханка Джин Татлок, чиї зв'язки з Комуністичною партією США були використані як доказ проти Оппенгеймера під час слухань у 1954 році. Їхні ролі впевнено витягнули <b>Емілі Блант</b> ("Тихе місце", "Круїз джунглями") і Флоренс П'ю ("Чорна вдова", "Сонцестояння", "Диво").
        </p>
        <p>
            Ще одна "велика" роль у фільмі дісталася <b>Метту Деймону</b> ("Розумниця Вілл Гантінг", "Одинадцять друзів Оушена", "Марсіанин"), який чудово зобразив генерала інженерного корпусу армії США Леслі Гровза, що разом з Оппенгеймером очолював "Мангеттенський проект". До речі, до цього Деймон уже працював із Ноланом над фільмом "Інтерстеллар".
        <p>
            Крім того, з попередніх робіт режисера сюди перейшли <b>Кеннет Брана</b> ("Дюнкерк", "Тенет"), який зіграв данського фізика Нільса Бора, і Гері Олдмен (трилогія "Темний лицар"), якого майже не впізнати в ролі 33-го президента США Гаррі Трумена.
        </p>
        </p>
        <p>
             На решту другорядних і навіть епізодичних ролей, більшість із яких мають реальних прототипів, Нолан запросив теж не останніх людей у Голлівуді - <b> Джош Гартнетт, Рамі Малек, Дейн Де Гаан, Бенні Сафді, Кейсі Аффлек, Меттью Модайн, Маттіас Швайгхефер, Джеймс Д'Арсі, Густаф Скашгорд, Тоні Конті, Девід Дастмалчян, Джейсон Кларк...</b>  Загалом, якщо ми будемо перераховувати всіх, та ще й вказуючи, кого і як вони зіграли - ця стаття ніколи не закінчиться.
        </p>

    </div>

     <div class="container">
       <h4>Реліз і реакція на фільм</h4>
        <p>
            Звісно, говорячи про випуск "Оппенгеймера", ми не можемо обійти стороною інтернет-феномен "Барбенгеймера". Річ у тім, що фільм Нолана вийшов в один день з іншим претендентом на звання головного фільму року - романтичною комедією Ґрети Ґервіґ "Барбі" з Марґо Роббі та Раяном Ґослінґом (нашу рецензію ви вже можете почитати за посиланням). Щойно стало відомо, що обидва фільми вийдуть одночасно - мережу заполонили всілякі колажі та жарти на цю тему, а також конспірологічні теорії, чому так сталося. Одна з них - помста Крістоферу Нолану від кінокомпанії Warner Bros, яка випустила "Барбі". Режисер співпрацював із WB з 2002 року, проте "чорна кішка" між ними пробігла 2020 року, коли Нолан розкритикував студію за випуск його "Тенета" на стримінговому сервісі HBO Max одночасно з релізом у кінотеатрах у розпал пандемії коронавірусу. Мовляв, так кіностудія "вбиває" справжній дух кіно. Тоді ж режисер вирішив розірвати співпрацю з Warner Bros. Так це чи ні - ми навряд чи дізнаємося, проте факт залишається фактом: WB проводить набагато агресивнішу маркетингову кампанію "Барбі", порівнюючи з тим, як Universal просуває "Оппенгеймер".
        </p>
        <p>
            Прем'єра "Оппенгеймера" відбулася 11 липня в Парижі (на два дні пізніше, ніж "Барбі"). І критики, і глядачі дуже високо оцінили новинку. Так, на IMDb у фільму вражаючі 9 балів із 10 на основі 30 тисяч відгуків, тоді як на Rotten Tomatoes у нього 93% схвалення від критиків і 94% від глядачів. Тим часом на Metacritic кіноглядачі оцінили його в 90 балів зі 100 з позначкою Must See, а широка аудиторія - на 9,1 бал з 10, що в обох випадках відповідає характеристиці "загальне визнання".
        </p>

    </div>

     <div class="container">
       <h5> Підсумок</h5>
       <p>
       <p>
          "Оппенгеймер" - це фільм, який однозначно варто подивитися, причому на великому екрані в кінотеатрі. Це фільм, який має всі шанси отримати статус найкращого фільму року за всіма показниками, і який зараз є актуальним, як ніколи.
       </p>
        <p>
        І суто на суб'єктивну думку авторки цього огляду, "Оппенгеймер" все ж таки з невеликим відривом перемагає в битві з "Барбі". Але ви сходіть подивіться обидва фільми, адже кожен по-своєму чудовий вийшов, просто вони абсолютно різні.
        </p>
        <p>
   <b>Загальна оцінка - 9 із 10 балів.  </b> 
        </p>
        </p>
    </div>
            
  
</div>      
</div>

<div class="footer">
    <p>
        "Semichenko Danylo ©"
    </p>
</div>

    </body>
</html>